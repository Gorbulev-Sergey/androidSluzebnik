<!DOCTYPE html>
<html lang="ru">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link href="styles.css" rel="stylesheet" />
</head>
<body>
    <div>
        <h1 class="western" style="page-break-before: always"><a name="_Молитва_над_кутиею"></a><a name="_Ref347505670"></a>
            <span style="font-variant: normal">МОЛИТВА<br />
                НАД КУТИЕЮ
                (КОЛИВОМ)<br />
                В ПАМЯТЬ УСОПШИХ</span>
        </h1>
        <p class="western" style="margin-bottom: 0.04in">
            <font color="#ff0000">Г</font>о́споди
            Бо́же наш, упова́ние всех призыва́ющих
            Тя и почита́ющих и́мя Твое́ Пресвято́е,
            и́же в па́мять почи́вшаго раба́ Твоего́
            <font color="#ff0000">(имярек)</font> во святе́й
            це́ркви Твое́й предложе́нное ко́ливо
            и приноше́ния сия́ благослови́. И его́же
            ра́ди сия́ принесе́нна суть, во стране́
            живы́х всели́, ослабле́ние тому́ и
            согреше́нием проще́ние пода́ждь. Ей,
            Влады́ко, челове́ческую не́мощь све́дый,
            не вни́ди в суд с рабо́м Твои́м, и́же с
            ве́рою и наде́ждею к Тебе́ пресе́льшемуся.
            Даждь нам твори́ти во святы́ни за́поведи
            Твоя́ и помина́ти всех от ве́ка Тебе́
            преста́вльшихся в наде́жди воскресе́ния
            и жи́зни ве́чныя. Я́ко Ты еси́ воскресе́ние
            и живо́т, и поко́й усо́пших рабо́в
            Твои́х, Христе́ Бо́же наш, и Тебе́ сла́ву
            возсыла́ем, со безнача́льным Твои́м
            Отце́м, и с пресвяты́м и благи́м и
            животворя́щим Твои́м Ду́хом, ны́не и
            при́сно, и во ве́ки веко́в. Ами́нь.
        </p>
    </div>
</body>
</html>