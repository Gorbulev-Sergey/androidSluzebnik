<!DOCTYPE html>
<html lang="ru">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <link href="styles.css" rel="stylesheet" />
</head>
<body>
    <div>
        <h1 class="western" style="font-variant: normal; page-break-before: always"><a name="_Чин_священныя_и"></a><a
                name="_Ref212690577"></a>
            ЧИН СВЯЩЕННЫЯ<br />
            И БОЖЕСТВЕННЫЯ ЛИТУРГИИ</h1>
        <p class="western" style="margin-bottom: 0.04in">
            <font color="#ff0000">Хотяй
                священник Божественное совершати
                Тайнодействие, должен есть первее убо
                примирен быти со всеми и не имети что
                на кого, и сердце же, елика сила, от
                лукавых блюсти помыслов, воздержатися
                же с вечера и трезвитися даже до времене
                священнодействия. Времени же наставшу,
                входит во храм и соединився со диаконом,
                творят вкупе к востоку пред святыми
                дверьми поклонения три.</font>
        </p>
        <p class="western" style="margin-bottom: 0.04in">
            <font color="#ff0000">Таже
                глаголет диакон:</font> Благослови́,
            влады́ко.
        </p>
        <p class="western" style="margin-bottom: 0.04in">
            <font color="#ff0000">Священник:
            </font>Благослове́н Бог наш, всегда́, ны́не
            и при́сно, и во ве́ки веко́в. Ами́нь.
        </p>
        <h3 class="western">Начинает глаголати
            диакон:</h3>
        <p class="western" style="margin-bottom: 0.04in">
            <font color="#ff0000">Ц</font>арю́
            Небе́сный, Уте́шителю, Ду́ше и́стины,
            И́же везде́ сый и вся исполня́яй,
            Сокро́вище благи́х и жи́зни Пода́телю,
            прииди́ и всели́ся в ны, и очи́сти ны от
            вся́кия скве́рны, и спаси́, Бла́же, ду́ши
            на́ша.
        </p>
        <p class="western" style="margin-bottom: 0.04in">
            <font color="#ff0000">С</font>вяты́й
            Бо́же, Святы́й Кре́пкий, Святы́й
            Безсме́ртный, поми́луй нас. <font color="#ff0000">Трижды.</font>
        </p>
        <p class="western" style="margin-bottom: 0.04in">
            <font color="#ff0000">С</font>ла́ва
            Отцу́ и Сы́ну и Свято́му Ду́ху, и ны́не
            и при́сно и во ве́ки веко́в. Ами́нь.
        </p>
        <p class="western" style="margin-bottom: 0.04in">
            <font color="#ff0000">П</font>ресвята́я
            Тро́ице, поми́луй нас; Го́споди, очи́сти
            грехи́ на́ша; Влады́ко, прости́ беззако́ния
            на́ша; Святы́й, посети́ и исцели́ не́мощи
            на́ша, и́мене Твоего́ ра́ди.
        </p>
        <p class="western" style="margin-bottom: 0.04in">
            <font color="#ff0000">Г</font>о́споди,
            поми́луй, <font color="#ff0000">трижды. Сла́ва, и
                ны́не:</font>
        </p>
        <p class="western" style="margin-bottom: 0.04in">
            <font color="#ff0000">О́</font>тче
            наш, И́же еси́ на Небесе́х, да святи́тся
            и́мя Твое́, да прии́дет Ца́рствие Твое́,
            да бу́дет во́ля Твоя́, я́ко на Небеси́
            и на земли́. Хлеб наш насу́щный да́ждь
            нам днесь; и оста́ви нам до́лги на́ша,
            я́коже и мы оставля́ем должнико́м
            на́шим; и не введи́ нас во искуше́ние,
            но изба́ви нас от лука́ваго.
        </p>
        <p class="western" style="margin-bottom: 0.04in">
            <font color="#ff0000">Священник:</font>
            Я́ко Твое́ есть Ца́рство, и си́ла, и
            сла́ва, Отца́, и Сы́на, и Свята́го Ду́ха,
            ны́не и при́сно, и во ве́ки веко́в.
        </p>
        <h3 class="western">Таже глаголют:</h3>
        <p class="western" style="margin-bottom: 0.04in">
            <font color="#ff0000">П</font>оми́луй
            нас, Го́споди, поми́луй нас; / вся́каго
            бо отве́та недоуме́юще, / сию́ Ти моли́тву
            я́ко Влады́це, гре́шнии прино́сим: /
            поми́луй нас.
        </p>
        <p class="western" style="margin-bottom: 0.04in">
            <font color="#ff0000">Слава:</font>
            Го́споди, поми́луй нас, / на Тя бо
            упова́хом; / не прогне́вайся на ны зело́,
            / ниже́ помяни́ беззако́ний на́ших, / но
            при́зри и ны́не я́ко благоутро́бен, / и
            изба́ви ны от враг на́ших; / Ты бо еси́
            Бог наш, и мы лю́дие Твои́, / вси дела́
            руку́ Твое́ю, и и́мя Твое́ призыва́ем.
        </p>
        <p class="western" style="margin-bottom: 0.04in">
            <font color="#ff0000">И
                ныне:</font> Милосе́рдия две́ри отве́рзи
            нам, / благослове́нная Богоро́дице, /
            наде́ющиися на Тя да не поги́бнем, / но
            да изба́вимся Тобо́ю от бед: / Ты бо еси́
            спасе́ние ро́да христиа́нскаго.
        </p>
        <p class="western" style="margin-bottom: 0.04in">
            <font color="#ff0000">Таже
                отходят ко иконе Христове и целуют ю,
                глаголюще:</font>
        </p>
        <p class="western" style="margin-bottom: 0.04in">
            <font color="#ff0000">П</font>речи́стому
            о́бразу Твоему́ покланя́емся, Благи́й,
            / прося́ще проще́ния прегреше́ний
            на́ших, Христе́ Бо́же: / во́лею бо
            благоволи́л еси́ пло́тию взы́ти на
            Крест, / да изба́виши я́же созда́л еси́
            от рабо́ты вра́жия. / Тем благода́рственно
            вопие́м Ти: / ра́дости испо́лнил еси́
            вся, Спа́се наш, / прише́дый спасти́ м<span>i</span>р.
        </p>
        <p class="western" style="margin-bottom: 0.04in">
            <font color="#ff0000">Таже
                целуют и икону Богородицы, глаголюще
                тропарь:</font>
        </p>
        <p class="western" style="margin-bottom: 0.04in">
            <font color="#ff0000">М</font>илосе́рдия
            су́щи исто́чник, / ми́лости сподо́би
            нас Богоро́дице, / при́зри на лю́ди
            согреши́вшия, / яви́ я́ко при́сно си́лу
            Твою: / на Тя бо упова́юще, ра́дуйся
            вопие́м Ти, / я́коже иногда́ Гаврии́л
            безпло́тных архистрати́г.
        </p>
        <p class="western" style="margin-bottom: 0.04in">
            <font color="#ff0000">Таже,
                приклонь главу, иерей глаголет:</font>
        </p>
        <p class="western" style="margin-bottom: 0.04in">
            <font color="#ff0000">Г</font>о́споди,
            низпосли́ ру́ку Твою́ с высоты́ свята́го
            жили́ща Твоего́ и укрепи́ мя в предлежа́щую
            слу́жбу Твою́, да неосужде́нно предста́ну
            стра́шному престо́лу Твоему́, и
            безкро́вное священноде́йствие совершу́,
            я́ко Твоя́ есть си́ла и сла́ва во ве́ки
            веко́в, ами́нь.
        </p>
        <p class="western" style="margin-bottom: 0.04in">
            <font color="#ff0000">Таже
                творят и к ликом поклоны по единому, и
                тако отходят в жертвенник, глаголюще:</font>
        </p>
        <p class="western" style="margin-bottom: 0.04in">
            <font color="#ff0000">В</font>ни́ду
            в дом Твой, поклоню́ся ко хра́му свято́му
            Твоему́, в стра́се Твое́м. Го́споди,
            наста́ви мя пра́вдою Твое́ю, враг мои́х
            ра́ди испра́ви пред Тобо́ю путь мой.
            Я́ко несть во усте́х их и́стины, се́рдце
            их су́етно, гроб отве́рст горта́нь их:
            язы́ки свои́ми льща́ху. Суди́ им, Бо́же,
            да отпаду́т от мы́слей свои́х, по
            мно́жеству нече́стия их изри́ни я́,
            я́ко преогорчи́ша Тя, Го́споди. И да
            возвеселя́тся вси упова́ющии на Тя, во
            век возра́дуются, и всели́шися в них, и
            похва́лятся о Тебе́ лю́бящии и́мя Твое́.
            Я́ко Ты благослови́ши пра́ведника,
            Го́споди: я́ко ору́жием благоволе́ния
            венча́л еси́ нас.
        </p>
        <p class="western" style="margin-bottom: 0.04in">
            <font color="#ff0000">Вшедше
                же во святилище, творят поклоны три пред
                святою трапезою, и целуют святое Евангелие
                и святую трапезу. Таже приемлют в руки
                своя кийждо стихарь свой, и творят
                поклоны три к востоку, глаголюще в себе
                кийждо:</font>
        </p>
        <p class="western" style="margin-bottom: 0.04in">
            <font color="#ff0000">Б</font>о́же,
            очи́сти мя, гре́шнаго, и поми́луй мя.
        </p>
        <p class="western" style="margin-bottom: 0.04in">
            <font color="#ff0000">Таже
                приходит ко священнику диакон, держа в
                десной руце стихарь со орарем, и подклонив
                ему главу, глаголет:</font>
        </p>
        <p class="western" style="margin-bottom: 0.04in">
            <font color="#ff0000">Б</font>лагослови́,
            влады́ко, стиха́рь со ораре́м.
        </p>
        <h3 class="western">Священник глаголет:</h3>
        <p class="western" style="margin-bottom: 0.04in">
            <font color="#ff0000">Б</font>лагослове́н
            Бог наш всегда́, ны́не и при́сно, и во
            ве́ки веко́в.
        </p>
        <p class="western" style="margin-bottom: 0.04in">
            <font color="#ff0000">Таже
                отходит диакон во едину страну святилища,
                и облачится в стихарь, моляся сице:</font>
        </p>
        <p class="western" style="margin-bottom: 0.04in">
            <font color="#ff0000">В</font>озра́дуется
            душа́ моя́ о Го́споде, облече́ бо мя в
            ри́зу спасе́ния, и оде́ждею весе́лия
            оде́я мя. Я́ко жениху́ возложи́ ми
            вене́ц, и я́ко неве́сту украси́ мя
            красото́ю.
        </p>
        <p class="western" style="margin-bottom: 0.04in">
            <font color="#ff0000">И
                орарь убо целовав, налагает на левое
                рамо. Нарукавницы же налагая на руки,
                на десную убо, глаголет:</font>
        </p>
        <p class="western" style="margin-bottom: 0.04in">
            <font color="#ff0000">Д</font>есни́ца
            Твоя́, Го́споди, просла́вися в кре́пости.
            Десна́я Твоя́ рука́, Го́споди, сокруши́
            враги́ и мно́жеством сла́вы Твоея́
            стерл еси́ супоста́ты.
        </p>
        <h3 class="western">На левую же, глаголет:</h3>
        <p class="western" style="margin-bottom: 0.04in">
            <font color="#ff0000">Р</font>у́це
            Твои́ сотвори́сте мя и созда́сте мя.
            Вразуми́ мя и научу́ся за́поведем
            Твои́м.
        </p>
        <p class="western" style="margin-bottom: 0.04in">
            <font color="#ff0000">Таже
                отшед в предложение, уготовляет священная.
                Святый убо дискос поставляет о шуюю
                страну, потир же, еже есть святую чашу,
                одесную, и прочая с ними.</font>
        </p>
        <p class="western" style="margin-bottom: 0.04in">
            <font color="#ff0000">Священник
                же сице облачится: прием стихарь в левую
                руку, и поклонився трижды к востоку,
                якоже речеся, назнаменует, глаголя:</font>
        </p>
        <p class="western" style="margin-bottom: 0.04in">
            <font color="#ff0000">Б</font>лагослове́н
            Бог наш всегда́, ны́не и при́сно, и во
            ве́ки веко́в. Ами́нь.
        </p>
        <h3 class="western">Таже облачится,
            глаголя:</h3>
        <p class="western" style="margin-bottom: 0.04in">
            <font color="#ff0000">В</font>озра́дуется
            душа́ моя́ о Го́споде, облече́ бо мя в
            ри́зу спасе́ния, и оде́ждею весе́лия
            оде́я мя. Я́ко жениху́ возложи́ ми
            вене́ц, и я́ко неве́сту украси́ мя
            красото́ю.
        </p>
        <p class="western" style="margin-bottom: 0.04in">
            <font color="#ff0000">Таже
                прием епитрахиль и назнаменав, облагается
                ею, глаголя:</font>
        </p>
        <p class="western" style="margin-bottom: 0.04in">
            <font color="#ff0000">Б</font>лагослове́н
            Бог, излива́яй благода́ть Свою́ на
            свяще́нники Своя́, я́ко м<span>v</span>́ро
            на главе́, сходя́щее на браду́, браду́
            Ааро́ню, сходя́щее на оме́ты оде́жди
            его́.
        </p>
        <p class="western" style="margin-bottom: 0.04in">
            <font color="#ff0000">Таже
                прием пояс и опоясуяся, глаголет:</font>
        </p>
        <p class="western" style="margin-bottom: 0.04in">
            <font color="#ff0000">Б</font>лагослове́н
            Бог, препоясу́яй мя си́лою и положи́
            непоро́чен путь мой, соверша́яй но́зе
            мои́, я́ко еле́ни, и на высо́ких поставля́яй
            мя.
        </p>
        <p class="western" style="margin-bottom: 0.04in">
            <font color="#ff0000">Нарукавницы
                же, яко выше речеся, налагая на руки, на
                десную убо, глаголет:</font>
        </p>
        <p class="western" style="margin-bottom: 0.04in">
            <font color="#ff0000">Д</font>есни́ца
            Твоя́, Го́споди, просла́вися в кре́пости.
            Десна́я Твоя́ рука́, Го́споди, сокруши́
            враги́ и мно́жеством сла́вы Твоея́
            стерл еси́ супоста́ты.
        </p>
        <h3 class="western">На левую же, глаголет:</h3>
        <p class="western" style="margin-bottom: 0.04in">
            <font color="#ff0000">Р</font>у́це
            Твои́ сотвори́сте мя и созда́сте мя.
            Вразуми́ мя и научу́ся за́поведем
            Твои́м.
        </p>
        <p class="western" style="margin-bottom: 0.04in">
            <font color="#ff0000">Таже
                прием набедренник, аще имать, и благословив
                и́, и целовав, глаголет:</font>
        </p>
        <p class="western" style="margin-bottom: 0.04in">
            <font color="#ff0000">П</font>репоя́ши
            меч Твой по бедре́ Твое́й, Си́льне,
            красото́ю Твое́ю и добро́тою Твое́ю, и
            наляцы́, и успева́й, и ца́рствуй и́стины
            ра́ди, и кро́тости, и пра́вды, и наста́вит
            Тя ди́вно десни́ца Твоя́, всегда́, ны́не
            и при́сно, и во ве́ки веко́в. Ами́нь.
        </p>
        <p class="western" style="margin-bottom: 0.04in">
            <font color="#ff0000">Таже
                прием фелонь и благословив, целует
                глаголя сице:</font>
        </p>
        <p class="western" style="margin-bottom: 0.04in">
            <font color="#ff0000">С</font>вяще́нницы
            Твои́, Го́споди, облеку́тся в пра́вду,
            и преподо́бнии Твои́ ра́достию
            возра́дуются всегда́, ны́не и при́сно,
            и во ве́ки веко́в. Ами́нь.
        </p>
        <p class="western" style="margin-bottom: 0.04in">
            <font color="#ff0000">Таже
                отшедше в предложение, умывают руки,
                глаголюще:</font>
        </p>
        <p class="western" style="margin-bottom: 0.04in">
            <font color="#ff0000">У</font>мы́ю
            в непови́нных ру́це мои́, и обы́ду
            же́ртвенник Твой, Го́споди, е́же услы́шати
            ми глас хвалы́ Твоея́, и пове́дати вся
            чудеса́ Твоя́. Го́споди, возлюби́х
            благоле́пие до́му Твоего́ и ме́сто
            селе́ния сла́вы Твоея́. Да не погуби́ши
            с нечести́выми ду́шу мою́, и с му́жи
            крове́й живо́т мой. И́хже в руку́
            беззако́ния, десни́ца их испо́лнися
            мзды. Аз же незло́бою мое́ю ходи́х,
            изба́ви мя, Го́споди, и поми́луй мя.
            Нога́ моя́ ста на правоте́, в це́рквах
            благословлю́ Тя, Го́споди.
        </p>
        <p class="western" style="margin-bottom: 0.04in">
            <font color="#ff0000">Таже
                поклонения три пред предложением
                сотворше, глаголют кийждо:</font>
        </p>
        <p class="western" style="margin-bottom: 0.04in">
            <font color="#ff0000">Б</font>о́же,
            очи́сти мя, гре́шнаго, и поми́луй мя. <font color="#ff0000">И:</font>
            Искупи́л ны еси́ от кля́твы зако́нныя
            / честно́ю Твое́ю Кро́вию, / на Кресте́
            пригвозди́вся и копие́м пробо́дся, /
            безсме́ртие источи́л еси́ челове́ком,
            / Спа́се наш, сла́ва Тебе́.
        </p>
        <p class="western" style="margin-bottom: 0.04in">
            <font color="#ff0000">Таже
                глаголет диакон:</font> Благослови́,
            влады́ко.
        </p>
        <h3 class="western">И начинает священник:</h3>
        <p class="western" style="margin-bottom: 0.04in">
            <font color="#ff0000">Б</font>лагослове́н
            Бог наш всегда́, ны́не и при́сно, и во
            ве́ки веко́в.
        </p>
        <p class="western" style="margin-bottom: 0.04in">
            <font color="#ff0000">Диакон:</font>
            Ами́нь.
        </p>
        <p class="western" style="margin-bottom: 0.04in">
            <font color="#ff0000">Таже
                приемлет священник левою убо рукою
                просфору, десною же святое копие, и
                зна́менуя им трижды верху печати
                просфоры, глаголет:</font>
        </p>
        <p class="western" style="margin-bottom: 0.04in">
            <font color="#ff0000">В</font>
            воспомина́ние Го́спода и Бо́га, и Спа́са
            на́шего Иису́са Христа́. <font color="#ff0000">Трижды.</font>
        </p>
        <p class="western" style="margin-bottom: 0.04in">
            <font color="#ff0000">И
                абие водружает копие в десную страну
                печати, и глаголет режя:</font>
        </p>
        <p class="western" style="margin-bottom: 0.04in">
            <font color="#ff0000">Я́</font>ко
            овча́ на заколе́ние веде́ся.
        </p>
        <p class="western" style="margin-bottom: 0.04in">
            <font color="#ff0000">В
                левую же:</font> И я́ко а́гнец непоро́чен
            пря́мо стригу́щаго его́ безгла́сен,
            та́ко не отверза́ет уст Свои́х.
        </p>
        <h3 class="western">В горнюю же страну
            печати:</h3>
        <p class="western" style="margin-bottom: 0.04in">
            <font color="#ff0000">В</font>о
            смире́нии Его́ суд Его́ взя́тся.
        </p>
        <h3 class="western">В долнюю же страну:</h3>
        <p class="western" style="margin-bottom: 0.04in">
            <font color="#ff0000">Р</font>од
            же Его́ кто испове́сть.
        </p>
        <p class="western" style="margin-bottom: 0.04in">
            <font color="#ff0000">Диакон
                же, взирая благоговейно на сицевое
                таинство, глаголет на едином коемждо
                резании:</font> Го́споду помо́лимся, <font color="#ff0000">держа
                и орарь в руце.</font>
        </p>
        <p class="western" style="margin-bottom: 0.04in">
            <font color="#ff0000">По
                сих глаголет:</font> Возми́, влады́ко.
        </p>
        <p class="western" style="margin-bottom: 0.04in">
            <font color="#ff0000">Священник
                же, вложив святое копие от косвенныя
                десныя страны просфоры, взимает Святый
                Хлеб, глаголя сице:</font>
        </p>
        <p class="western" style="margin-bottom: 0.04in">
            <font color="#ff0000">Я́</font>ко
            взе́млется от земли́ живо́т Его́.
        </p>
        <p class="western" style="margin-bottom: 0.04in">
            <font color="#ff0000">И
                положив и́ взнак на святем дискосе,
                рекшу диакону: </font>Пожри́, влады́ко.
        </p>
        <p class="western" style="margin-bottom: 0.04in">
            <font color="#ff0000">Жрет
                его крестовидно, сице глаголя:</font>
        </p>
        <p class="western" style="margin-bottom: 0.04in">
            <font color="#ff0000">Ж</font>ре́тся
            А́гнец Бо́жий, взе́мляй грех м<span>i</span>ра,
            за м<span>i</span>рски́й живо́т и
            спасе́ние.
        </p>
        <p class="western" style="margin-bottom: 0.04in">
            <font color="#ff0000">И
                обращает горе́ другую страну, имущую
                крест. Диакон глаголет:</font> Прободи́,
            влады́ко.
        </p>
        <p class="western" style="margin-bottom: 0.04in">
            <font color="#ff0000">Священник
                же, прободая и́ в десную страну копием,
                глаголет:</font>
        </p>
        <p class="western" style="margin-bottom: 0.04in">
            <font color="#ff0000">Е</font>ди́н
            от во́ин копие́м ре́бра Его́ прободе́,
            и а́бие изы́де кровь и вода́. И ви́девый
            свиде́тельствова и и́стинно есть
            свиде́тельство его́.
        </p>
        <p class="western" style="margin-bottom: 0.04in">
            <font color="#ff0000">Диакон
                же, прием вино и воду, глаголет ко
                священнику:</font> Благослови́, влады́ко,
            свято́е соедине́ние.
        </p>
        <p class="western" style="margin-bottom: 0.04in">
            <font color="#ff0000">Иерей
                благословляет соединение:</font>
        </p>
        <p class="western" style="margin-bottom: 0.04in">
            <font color="#ff0000">Б</font>лагослове́нно
            соедине́ние святы́х Твои́х всегда́,
            ны́не и при́сно и во ве́ки веко́в.
        </p>
        <p class="western" style="margin-bottom: 0.04in">
            <font color="#ff0000">И
                взем над ними благословение, вливает
                во святый потир от вина вкупе и воды.</font>
        </p>
        <p class="western" style="margin-bottom: 0.04in">
            <font color="#ff0000">Священник,
                прием в руце вторую просфору, глаголет:</font>
        </p>
        <p class="western" style="margin-bottom: 0.04in">
            <font color="#ff0000">В</font>
            честь и па́мять преблагослове́нныя
            Влады́чицы на́шея Богоро́дицы и
            Присноде́вы Мари́и, Ея́же моли́твами
            приими́, Го́споди, же́ртву сию́ в
            пренебе́сный Твой же́ртвенник.
        </p>
        <p class="western" style="margin-bottom: 0.04in">
            <font color="#ff0000">И
                взем частицу, полагает ю́ одесную Святаго
                Хлеба, близ среды его, глаголя:</font>
        </p>
        <p class="western" style="margin-bottom: 0.04in">
            <font color="#ff0000">П</font>редста́
            Цари́ца одесну́ю Тебе́, в ризы позлаще́нны
            оде́яна, преукраше́нна.
        </p>
        <p class="western" style="margin-bottom: 0.04in">
            <font color="#ff0000">Таже
                прием третию просфору, глаголет:</font>
        </p>
        <p class="western" style="margin-bottom: 0.04in">
            <font color="#ff0000">Ч</font>естна́го
            сла́внаго проро́ка, Предте́чи и
            Крести́теля Иоа́нна.
        </p>
        <p class="western" style="margin-bottom: 0.04in">
            <font color="#ff0000">И
                взем первую частицу, полагает ю́ о шуюю
                страну Святаго Хлеба, творя начало
                перваго чина.</font>
        </p>
        <h3 class="western">Таже глаголет:</h3>
        <p class="western" style="margin-bottom: 0.04in">
            <font color="#ff0000">С</font>вяты́х
            сла́вных проро́ков: Моисе́я и Ааро́на,
            Илии́ и Елиссе́я, Дави́да и Иессе́я,
            святы́х трие́х отроко́в, и Дании́ла
            проро́ка, и всех святы́х проро́ков.
        </p>
        <p class="western" style="margin-bottom: 0.04in">
            <font color="#ff0000">И
                взем частицу, полагает ю́ доле первыя
                благочинно.</font>
        </p>
        <h3 class="western">Таже паки глаголет:</h3>
        <p class="western" style="margin-bottom: 0.04in">
            <font color="#ff0000">С</font>вяты́х
            сла́вных и всехва́льных Апо́стол Петра́
            и Па́вла, и про́чих всех святы́х апостолов.
        </p>
        <p class="western" style="margin-bottom: 0.04in">
            <font color="#ff0000">И
                тако полагает третию частицу доле
                вторыя, скончавая первый чин.</font>
        </p>
        <h3 class="western">Таже глаголет:</h3>
        <p class="western" style="margin-bottom: 0.04in">
            <font color="#ff0000">И́</font>же
            во святы́х оте́ц на́ших святи́телей:
            Васи́лия Вели́каго, Григо́рия Богосло́ва
            и Иоа́нна Златоу́стаго, Афана́сия и
            Кири́лла, Никола́я Мирлики́йскаго,
            Петра́, Алекси́я, Ио́ны, Фили́ппа и
            Ермоге́на, Моско́вских, Ники́ты, епи́скопа
            Новгоро́дскаго, Лео́нтия, епи́скопа
            Росто́вскаго, и всех святы́х святи́телей.
        </p>
        <p class="western" style="margin-bottom: 0.04in">
            <font color="#ff0000">И
                взем четвертую частицу, полагает ю́
                близ первыя частицы, творя второе начало.</font>
        </p>
        <h3 class="western">Таже паки глаголет:</h3>
        <p class="western" style="margin-bottom: 0.04in">
            <font color="#ff0000">С</font>вята́го
            Апо́стола, первому́ченика и архидиа́кона
            Стефа́на, святы́х вели́ких му́чеников:
            Дими́трия, Гео́ргия, Фео́дора Ти́рона,
            Фео́дора Стратила́та, и всех святы́х
            му́ченик. И му́чениц: Фе́клы, Варва́ры,
            Кириаки́и, Евфи́мии и Параске́вы,
            Екатери́ны и всех святы́х му́чениц.
        </p>
        <p class="western" style="margin-bottom: 0.04in">
            <font color="#ff0000">И
                взем пятую частицу, полагает ю доле
                первыя, сущия началом втораго чина.</font>
        </p>
        <h3 class="western">Таже глаголет:</h3>
        <p class="western" style="margin-bottom: 0.04in">
            <font color="#ff0000">П</font>реподо́бных
            и богоно́сных оте́ц на́ших: Анто́ния,
            Евфи́мия, Са́ввы, Ону́фрия, Афана́сия
            Афо́нскаго, Анто́ния и Феодо́сия
            Пече́рских, Се́ргия Ра́донежскаго,
            Варлаа́ма Ху́тынскаго и всех преподо́бных
            оте́ц. И преподо́бных ма́терей: Пелаги́и,
            Феодо́сии, Анастаси́и, Евпракси́и,
            Февро́нии, Феоду́лии, Евфроси́нии,
            Мари́и Еги́птяныни и всех святы́х
            преподо́бных ма́терей.
        </p>
        <p class="western" style="margin-bottom: 0.04in">
            <font color="#ff0000">И
                тако взем шестую частицу, полагает ю
                доле вторыя частицы, во исполнение
                втораго чина.</font>
        </p>
        <h3 class="western">По сих же глаголет:</h3>
        <p class="western" style="margin-bottom: 0.04in">
            <font color="#ff0000">С</font>вяты́х
            и чудотво́рцев безсре́бреник: Космы́
            и Дамиа́на, Ки́ра и Иоа́нна, Пантелеи́мона
            и Ермола́я, и всех святы́х безсре́бреников.
        </p>
        <p class="western" style="margin-bottom: 0.04in">
            <font color="#ff0000">И
                взем седмую частицу, полагает ю верх,
                творя третие начало, по чину.</font>
        </p>
        <h3 class="western">Таже паки глаголет:</h3>
        <p class="western" style="margin-bottom: 0.04in">
            <font color="#ff0000">С</font>вяты́х
            и пра́ведных богооте́ц Иоаки́ма и А́нны,
            <font color="#ff0000">(и святаго имярек, егоже
                есть храм и егоже есть день)</font> святы́х
            равноапо́стольных Мефо́дия и Кири́лла,
            учи́телей слове́нских, святы́х
            равноапо́стольных вели́каго кня́зя
            Влади́мира и вели́кия княги́ни О́льги,
            и всех святы́х, и́хже моли́твами посети́
            ны, Бо́же.
        </p>
        <p class="western" style="margin-bottom: 0.04in">
            <font color="#ff0000">И
                полагает осмую частицу доле первыя
                благочинно. Еще же к сим глаголет:</font>
        </p>
        <p class="western" style="margin-bottom: 0.04in">
            <font color="#ff0000">И́</font>же
            во святы́х отца́ на́шего Иоа́нна,
            архиепископа Константинопо́льскаго,
            Златоу́стаго.
        </p>
        <p class="western" style="margin-bottom: 0.04in">
            <font color="#ff0000">Аще
                поется Литургия его. Аще же поется
                Великаго Василиа, того поминает.</font>
        </p>
        <p class="western" style="margin-bottom: 0.04in">
            <font color="#ff0000">И
                тако взем девятую частицу, полагает ю́
                в конец третияго чина во исполнение.</font>
        </p>
        <h3 class="western">Таже прием четвертую
            просфору, глаголет:</h3>
        <p class="western" style="margin-bottom: 0.04in">
            <font color="#ff0000">П</font>омяни́,
            Влады́ко человеколю́бче, святе́йшия
            правосла́вныя патриа́рхи и вели́каго
            господи́на и отца́ на́шего Святе́йшаго
            Патриа́рха <font color="#ff0000">имярек,</font>
            господи́на на́шего преосвяще́ннейшаго
            <font color="#ff0000">имярек</font> и вся́кое
            епи́скопство правосла́вных, честно́е
            пресви́терство, во Христе́ диа́конство,
            и ве́сь свяще́ннический чин: <font color="#ff0000">(аще
                во обители:</font> архимандри́та, <font color="#ff0000">или</font>
            игу́мена, <font color="#ff0000">имярек)</font> бра́тию
            и сослуже́бники на́ша, свяще́нники,
            диа́коны, и всю бра́тию на́шу, я́же
            призва́л еси́ во Твое́ обще́ние, Твои́м
            благоутро́бием, всеблаги́й Влады́ко.
        </p>
        <p class="western" style="margin-bottom: 0.04in">
            <font color="#ff0000">И
                взем частицу, полагает ю доле Святаго
                Хлеба.</font>
        </p>
        <p class="western" style="margin-bottom: 0.04in">
            <font color="#ff0000">Таже
                поминает страну нашу, глаголя сице:</font>
        </p>
        <p class="western" style="margin-bottom: 0.04in">
            <font color="#ff0000">П</font>омяни́,
            Го́споди, богохрани́мую страну́ на́шу
            и правосла́вных люде́й ея́.
        </p>
        <p class="western" style="margin-bottom: 0.04in">
            <font color="#ff0000">Таже
                поминает и ихже имать живых по имени, и
                на коеждо имя взимает частицу, приглаголя:
            </font>Помяни́, Го́споди, <font color="#ff0000">имярек.</font>
        </p>
        <p class="western" style="margin-bottom: 0.04in">
            <font color="#ff0000">И
                тако взем частицы, полагает я́ доле
                Святаго Хлеба.</font>
        </p>
        <h3 class="western">Таже взем пятую
            просфору, глаголет:</h3>
        <p class="western" style="margin-bottom: 0.04in">
            <font color="#ff0000">О</font>
            па́мяти и оставле́нии грехо́в святе́йших
            патриа́рхов и блаже́нных созда́телей
            свята́го хра́ма сего́ <font color="#ff0000">(аще
                во обители:</font> святы́я оби́тели сея́<font color="#ff0000">)</font>.
        </p>
        <p class="western" style="margin-bottom: 0.04in">
            <font color="#ff0000">Таже
                поминает рукоположившаго его архиерея,
                и других, ихже хощет, усопших по имени.
                На коеждо имя взимает частицу, приглаголя:</font>
            Помяни́, Го́споди, <font color="#ff0000">имярек.</font>
        </p>
        <h3 class="western">И конечне глаголет
            сице:</h3>
        <p class="western" style="margin-bottom: 0.04in">
            <font color="#ff0000">И</font>
            всех в наде́жде воскресе́ния, жи́зни
            ве́чныя и Твоего́ обще́ния усо́пших,
            правосла́вных оте́ц и бра́тий на́ших,
            человеколю́бче Го́споди.
        </p>
        <h3 class="western">И взимает частицу.
            Посем глаголет:</h3>
        <p class="western" style="margin-bottom: 0.04in">
            <font color="#ff0000">П</font>омяни́,
            Го́споди, и мое́ недосто́инство, и
            прости́ ми вся́кое согреше́ние, во́льное
            же и нево́льное.
        </p>
        <p class="western" style="margin-bottom: 0.04in">
            <font color="#ff0000">И
                взимает частицу. И прием гу́бу, собирает
                на дискос частицы доле Святаго Хлеба,
                якоже быти во утвержении, и не испаднути
                чесому. Таже диакон прием кадильницу и
                фимиам вложив в ню, глаголет к священнику:</font>
        </p>
        <p class="western" style="margin-bottom: 0.04in">
            <font color="#ff0000">Б</font>лагослови́,
            влады́ко, кади́ло.
        </p>
        <p class="western" style="margin-bottom: 0.04in">
            <font color="#ff0000">И
                абие сам глаголет: </font>Го́споду помо́лимся.
        </p>
        <h3 class="western">И священник молитву
            кадила:</h3>
        <p class="western" style="margin-bottom: 0.04in">
            <font color="#ff0000">К</font>ади́ло
            Тебе́ прино́сим, Христе́ Бо́же наш, в
            воню́ благоуха́ния духо́внаго, е́же
            прие́м в пренебе́сный Твой же́ртвенник,
            возниспосли́ нам благода́ть Пресвята́го
            Твоего́ Ду́ха.
        </p>
        <p class="western" style="margin-bottom: 0.04in">
            <font color="#ff0000">Диакон:</font>
            Го́споду помо́лимся.
        </p>
        <p class="western" style="margin-bottom: 0.04in">
            <font color="#ff0000">Священник
                покадив звездицу, полагает верху Святаго
                Хлеба, глаголя:</font>
        </p>
        <p class="western" style="margin-bottom: 0.04in">
            <font color="#ff0000">И</font>
            прише́дши звезда́, ста верху́, иде́же
            бе Отроча́.
        </p>
        <p class="western" style="margin-bottom: 0.04in">
            <font color="#ff0000">Диакон:</font>
            Го́споду помо́лимся.
        </p>
        <p class="western" style="margin-bottom: 0.04in">
            <font color="#ff0000">Иерей,
                покадив первый покро́вец, покрывает
                Святый Хлеб с дискосом, глаголя:</font>
        </p>
        <p class="western" style="margin-bottom: 0.04in">
            <font color="#ff0000">Г</font>оспо́дь
            воцари́ся, в ле́поту облече́ся: облече́ся
            Госпо́дь в си́лу и препоя́сася, и́бо
            утверди́ вселе́нную, я́же не подви́жится.
            Гото́в престо́л Твой отто́ле: от ве́ка
            Ты еси́. Воздвиго́ша ре́ки, Го́споди,
            воздвиго́ша ре́ки гла́сы своя́. Во́змут
            ре́ки сотре́ния своя́, от гласо́в вод
            мно́гих. Ди́вны высоты́ морски́я, ди́вен
            в высо́ких Госпо́дь. Свиде́ния Твоя́
            уве́ришася зело́, до́му Твоему́ подоба́ет
            святы́ня, Го́споди, в долготу́ дний.
        </p>
        <p class="western" style="margin-bottom: 0.04in">
            <font color="#ff0000">Диакон:</font>
            Го́споду помо́лимся. <font color="#ff0000">П</font>окры́й,
            влады́ко.
        </p>
        <p class="western" style="margin-bottom: 0.04in">
            <font color="#ff0000">Иерей
                же, покадив вторый по́кровец, покрывает
                святый потир, глаголя:</font>
        </p>
        <p class="western" style="margin-bottom: 0.04in">
            <font color="#ff0000">П</font>окры́
            небеса́ доброде́тель Твоя́, Христе́, и
            хвалы́ Твоея́ испо́лнь земля́.
        </p>
        <p class="western" style="margin-bottom: 0.04in">
            <font color="#ff0000">Диакон:</font>
            Го́споду помо́лимся. <font color="#ff0000">П</font>окры́й,
            влады́ко.
        </p>
        <p class="western" style="margin-bottom: 0.04in">
            <font color="#ff0000">Иерей
                же, покадив покров, сиречь возду́х,
                покрывает и́ обоя, глаголя:</font>
        </p>
        <p class="western" style="margin-bottom: 0.04in">
            <font color="#ff0000">П</font>окры́й
            нас кро́вом крилу́ Твое́ю, отжени́ от
            нас вся́каго врага́ и супоста́та. Умири́
            на́шу жизнь, Го́споди, поми́луй нас и
            м<span>i</span>р Твой, и спаси́ ду́ши
            на́ша, я́ко благ и человеколю́бец.
        </p>
        <p class="western" style="margin-bottom: 0.04in">
            <font color="#ff0000">Таже
                прием священник кадильницу, кадит
                предложение, глаголя трижды:</font>
        </p>
        <p class="western" style="margin-bottom: 0.04in">
            <font color="#ff0000">Б</font>лагослове́н
            Бог наш, си́це благоволи́вый, сла́ва
            Тебе́.
        </p>
        <p class="western" style="margin-bottom: 0.04in">
            <font color="#ff0000">Диакон
                же на коемждо глаголет:</font>
        </p>
        <p class="western" style="margin-bottom: 0.04in">
            <font color="#ff0000">В</font>сегда́,
            ны́не и при́сно, и во ве́ки веко́в.
            Ами́нь.
        </p>
        <p class="western" style="margin-bottom: 0.04in">
            <font color="#ff0000">И
                покланяются благоговейно оба, трижды.</font>
        </p>
        <h3 class="western">Таже диакон глаголет:</h3>
        <p class="western" style="margin-bottom: 0.04in">
            <font color="#ff0000">О</font>
            предложе́нных Честны́х Даре́х Го́споду
            помо́лимся.
        </p>
        <h3 class="western">Священник же молитву
            предложения:</h3>
        <p class="western" style="margin-bottom: 0.04in">
            <font color="#ff0000">Б</font>о́же,
            Бо́же наш, Небе́сный Хлеб, пи́щу всему́
            м<span>i</span>ру, Го́спода на́шего и
            Бо́га Иису́са Христа́ посла́вый, Спа́са
            и Изба́вителя и Бла́годетеля, благословя́ща
            и освяща́юща нас, Сам благослови́
            предложе́ние сие́, и приими́ е́ в
            пренебе́сный Твой же́ртвенник. Помяни́,
            я́ко благ и человеколю́бец, прине́сших
            и и́хже ра́ди принесо́ша, и нас неосужде́ны
            сохрани́ во священноде́ствии Боже́ственных
            Твои́х Та́ин.
        </p>
        <p class="western" style="margin-bottom: 0.04in">
            <font color="#ff0000">Я́</font>ко
            святи́ся и просла́вися пречестно́е и
            великоле́пое и́мя Твое́, Отца́, и Сы́на,
            и Свята́го Ду́ха, ны́не и при́сно, и во
            ве́ки веко́в. Ами́нь.
        </p>
        <p class="western" style="margin-bottom: 0.04in">
            <font color="#ff0000">И
                посем творит отпуст тамо, глаголя сице:</font>
        </p>
        <p class="western" style="margin-bottom: 0.04in">
            <font color="#ff0000">С</font>ла́ва
            Тебе́, Христе́ Бо́же, упова́ние на́ше,
            сла́ва Тебе́.
        </p>
        <p class="western" style="margin-bottom: 0.04in">
            <font color="#ff0000">Диакон:</font>
            Сла́ва, и ны́не: <font color="#ff0000">Г</font>о́споди,
            поми́луй, <font color="#ff0000">трижды.</font>
            Благослови́.
        </p>
        <h3 class="western">Священник глаголет
            отпуст.<br />
            Аще убо есть неделя:</h3>
        <p class="western" style="margin-bottom: 0.04in">
            <font color="#ff0000">В</font>оскресы́й
            из ме́ртвых:
        </p>
        <h3 class="western">Аще ли же ни:</h3>
        <p class="western" style="margin-bottom: 0.04in">
            <font color="#ff0000">Х</font>ристо́с,
            и́стинный Бог наш, моли́твами пречи́стыя
            Своея́ Ма́тере, и́же во святы́х отца́
            на́шего Иоа́нна, архиепи́скопа
            Константинопо́льскаго, Златоу́стаго.
        </p>
        <p class="western" style="margin-bottom: 0.04in">
            <font color="#ff0000">Аще
                же совершается Литургия Великаго
                Василия, глаголет:</font> Васи́лия Вели́каго,
            архиепископа Кесари́и Каппадоки́йския,
            и всех святы́х, поми́лует и спасе́т нас,
            я́ко благ и человеколю́бец.
        </p>
        <p class="western" style="margin-bottom: 0.04in">
            <font color="#ff0000">Диакон:</font>
            Ами́нь.
        </p>
        <p class="western" style="margin-bottom: 0.04in">
            <font color="#ff0000">По
                отпусте же кадит диакон святое предложение.
                Таже отходит, и кадит святую трапезу
                кругом крестовидно, глаголя в себе:</font>
        </p>
        <p class="western" style="margin-bottom: 0.04in">
            <font color="#ff0000">В</font>о
            гро́бе пло́тски, во а́де же с душе́ю
            я́ко Бог, в раи́ же с разбо́йником и на
            престо́ле был еси́ Христе́, со Отце́м
            и Ду́хом, вся исполня́яй неопи́санный.
        </p>
        <p class="western" style="margin-bottom: 0.04in">
            <font color="#ff0000">Таже
                псалом 50.</font>
        </p>
        <p class="western" style="margin-bottom: 0.04in">
            <font color="#ff0000">И
                покадив святилище же и храм весь, входит
                паки во святый олтарь, и покадив святую
                трапезу паки, и священника, кадильницу
                убо отлагает на место свое, сам же
                приходит ко иерею. И ставше вкупе пред
                святою трапезою, покланяются трижды, в
                себе молящеся и глаголюще:</font>
        </p>
        <p class="western" style="margin-bottom: 0.04in">
            <font color="#ff0000">Ц</font>арю́
            Небе́сный, Уте́шителю, Ду́ше и́стины,
            И́же везде́ сый и вся исполня́яй,
            Сокро́вище благи́х и жи́зни Пода́телю,
            прииди́ и всели́ся в ны, и очи́сти ны от
            вся́кия скве́рны, и спаси́, Бла́же, ду́ши
            на́ша.
        </p>
        <p class="western" style="margin-bottom: 0.04in">
            <font color="#ff0000">С</font>ла́ва
            в Вы́шних Бо́гу, и на земли́ мир, в
            челове́цех благоволе́ние. <font color="#ff0000">Дважды.</font>
        </p>
        <p class="western" style="margin-bottom: 0.04in">
            <font color="#ff0000">Г</font>о́споди,
            устне́ мои́ отве́рзеши, и уста́ моя́
            возвестя́т хвалу́ Твою́.
        </p>
        <p class="western" style="margin-bottom: 0.04in">
            <font color="#ff0000">Таже
                целуют, священник убо святое Евангелие,
                диакон же святую трапезу. И посем
                подклонив диакон свою главу священнику,
                держа и орарь треми персты десныя руки,
                глаголет:</font>
        </p>
        <p class="western" style="margin-bottom: 0.04in">
            <font color="#ff0000">В</font>ре́мя
            сотвори́ти Го́сподеви, влады́ко,
            благослови́.
        </p>
        <p class="western" style="margin-bottom: 0.04in">
            <font color="#ff0000">Священник,
                знаменуя его, глаголет: </font>Благослове́н
            Бог наш, всегда́, ны́не и при́сно, и во
            ве́ки веко́в.
        </p>
        <p class="western" style="margin-bottom: 0.04in">
            <font color="#ff0000">Таже
                диакон:</font> Помоли́ся о мне́, влады́ко
            святы́й.
        </p>
        <p class="western" style="margin-bottom: 0.04in">
            <font color="#ff0000">Священник:</font>
            Да испра́вит Госпо́дь стопы́ Твоя́.
        </p>
        <p class="western" style="margin-bottom: 0.04in">
            <font color="#ff0000">И
                паки диакон:</font> Помяни́ мя, влады́ко
            святы́й.
        </p>
        <p class="western" style="margin-bottom: 0.04in">
            <font color="#ff0000">Священник:</font>
            Да помяне́т тя Госпо́дь Бог во Ца́рствии
            Свое́м, всегда́, ны́не и при́сно, и во
            ве́ки веко́в.
        </p>
        <p class="western" style="margin-bottom: 0.04in">
            <font color="#ff0000">Диакон
                же:</font> Ами́нь.
        </p>
        <p class="western" style="margin-bottom: 0.04in">
            <font color="#ff0000">И
                поклонився исходит северными дверьми,
                понеже царския двери до входа не
                отверзаются. И став на обычном месте,
                прямо святых дверей, покланяется со
                благоговением, трижды, глаголя в себе:</font>
        </p>
        <p class="western" style="margin-bottom: 0.04in">
            <font color="#ff0000">Г</font>о́споди,
            устне́ мои́ отве́рзеши, и уста́ моя
            возвестя́т хвалу́ Твою́.
        </p>
        <p class="western" style="margin-bottom: 0.04in">
            <font color="#ff0000">И
                посем начинает глаголати:</font> Благослови́,
            влады́ко.
        </p>
        <p class="western" style="margin-bottom: 0.04in">
            <font color="#ff0000">И
                начинает священник</font>: Благослове́но
            Ца́рство:
        </p>
        <p class="western" style="margin-bottom: 0.04in">
            <font color="#ff0000">Ведати
                подобает: аще без диакона служит иерей,
                в проскомидии диаконских слов, и на
                Литургии пред евангелием, и на ответ
                его:</font> Благослови́, влады́ко, <font color="#ff0000">и</font>
            Прободи́, влады́ко, <font color="#ff0000">и</font>
            Вре́мя сотвори́ти, <font color="#ff0000">да не
                глаголет, точию ектении и чиновное
                предложение. Аще же собором служат
                священнии мнози, действо проскомидии
                един иерей токмо да творит и глаголет
                изображенная. Прочии же служители
                ничтоже проскомидии особно да глаголют.</font>
        </p>
    </div>
</body>
</html>